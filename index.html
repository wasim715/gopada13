<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Gopada Collection</title>
    <link rel="stylesheet" href="style.css">
</head>
<body>
    <section>
        <h1>Well Come To</h1>
        <h1><span class="name">Nadim Nafi's</span> World.</h1>
        <p>Touch the box to read full text...</p>
    </section>
    <section class="first">
        <div class="box">
            <H1>গপাদা-01</H1>
            <p>আমাগো গপাদা,<br>
                রাতে লাইট অফ করে সবেমাত্র কম্বলের নিচে লম্বমান হয়েছে এমন সময় বৌদির জিজ্ঞাসা "আচ্ছা তুমি আমার জন্য কী কী করতে পারবা?" গপাদা তড়িৎ গতিতে আবেগতাড়িত হয়ে বলল "তোমার জন্য আমি সবকিছু করতে পারি। বল, কী করতে হবে?" বৌদি একটু থেমে মুচকি হেসে বলল, "কম্বল ছেড়ে বেরিয়ে টেবিল থেকে চিরুনিটা এনে দাওনা গো"। পরক্ষণেই রুমে পিনপতন নিস্তব্ধতা। শুধু গপাদার নাক ঢাকার শব্দ ছাড়া...</p>
        </div>
        <div class="box">
            <H1>গপাদা-02</H1>
            <p>আমাগো গপাদা,<br>
                সারাদিন পর একটু টিভি দেখবে সেটাও পারছে না। বৌদি সিরিয়াল দেখায় ব্যস্ত। দাদা হাঁসফাঁস করছে। এক পর্যায়ে বিরক্ত হয়ে বলল, 'সারাদিন কীসব ছাঁইপাস সিরিয়াল দেখো! ভাল কিছু দেখতে পারো না। সিরিয়াল কিলার কোথাকার! সারাদিন শুধু ঐ এক..' এরমাঝে বৌদি টিভিতে স্থির দৃষ্টি রেখে দাদাকে ' একটু চুপ করো, থামো' বলেও কোন লাভ হয়নি। দাদা উত্তেজিত। এদিকে সিরিয়ালে এক চরম মূহুর্ত চলছে, করুন দৃশ্য। বৌদি আবেগাক্রান্ত, চক্ষু ছলছল। বৌদি এবার কেঁদেই ফেলবে ঠিক এমন সময় গপাদা আবার ঘ্যানঘ্যান শুরু। বৌদি আর নিতে পারলো না, সাথে সাথে গর্জে উঠলেন। গপাদা স্তব্ধ। বৌদি বাজখাঁই গলায় বললো, "তুমি আর একটা কথা বললে, আধ্যাত্মিক চ্যানেল চালিয়ে রিমোট এক আছাড়ে ভেঙ্গে দিবো। তারপর আমিও দেখবো কত ভাল কিছু দেখতে পারো তুমি।' গপাদা বিহ্বলিত। সিরিয়ালে করুণ দৃশ্য, বৌদি কাঁদছে, সাথে দাদাও...
                </p>
        </div>
        <div class="box">
            <h1>গপাদা-03</h1>
            <p>আমাগো গপাদা,<br>
                কি এক জরুরি কাজে ইন্ডিয়া গেছেন। পাসপোর্ট জটিলতার কারণে বৌদিকে রেখেই যেতে হয়েছে। গপাদা ইন্ডিয়া পৌছেই কিছুদিনের জন্য একটা নতুন নাম্বার নিলেন। বৌদি সেই নাম্বারটি সেভ করলেন 'Temporary husband' লিখে। কিছুদিন পর গপাদা ফিরে আসলেন। ভ্রমণ শ্রান্তি দূর করার জন্য বিছানায় গা এলিয়ে দিয়ে বৌদির মোবাইলে নাম্বারটা দেখলেন এবং সাথে সাথে মূর্ছা গেলেন। এখনো সম্বিৎ ফেরেনি...
                </p>
        </div>
    </section>
    <section class="second">
        <div class="box">
            <h1>গপাদা-04</h1>
            <p>আমাগো গপাদা,<br>
                কিছুদিন যাবৎ বৌদিকে নিয়ে প্রাতঃভ্রমণে বের হন। বৌদিকে নিয়ে না, আসলে গপাদার শরীরের স্থূলতা যে হারে বাড়তেছিলো! বেগতিক দেখে বৌদিই গপাদাকে নিয়ে প্রাতঃভ্রমণে বের হন। অনেকটা বগলদাবা করেই হাটতে হয়। কেননা ঘুমকাতুরে গপাদা প্রায়ই পিছিয়ে পড়েন নয়তো ঘুমচোখে হাটতে গিয়ে পায়ে পা লেগে পড়ে যান। তবুও হাটেন। নিত্যনৈমিত্তিক এমনটাই চলছিলো। প্রতিদিনের মত সেদিনও গপাদা ঘুমচোখে হাটতেছিলেন। হঠাৎ বৌদির 'আমার চেইন! আমার চেইন! চোর! চোর!' চিৎকারে গপাদা সম্বিৎ ফিরে পেলেন এবং সাথে সাথে চোরকে ধাওয়া করে দৌড় লাগালেন। পারিপার্শ্বিক সাপেক্ষে চোরকে পাকড়াও করতেও সক্ষম হলেন। 'কি হয়েছে! কি হয়েছে!' উৎসুক জনতার ভীড়। গপাদা হস্তসুখে লিপ্ত। বৌদিও পৌছে গেছেন ততক্ষণে। বৌদিকে দেখে গপাদার বীরত্ব বেড়ে গেল। আরেকটা রাম গাট্টা মারতে যাবেন অমনি বৌদি ধমকে উঠল, 'এই ছাড়ো লোকটাকে, ছাড়ো বলছি'। গপাদাসহ উপস্থিত জনতা সবাই অবাক। গপাদার দিকে বৌদি অগ্নদৃষ্টি ফেলে 'জীবনে কটা গোল্ড-চেইন কিনে দিছো হ্যাঁ! যে এ ব্যাটা চুরি করবে? আবার তেড়ে এসে মারা হচ্ছে! ছাড়ো লোকটাকে'। গপাদা বৌদির অগ্নিদৃষ্টি উপেক্ষা করে চোরের গালে একটা রাম গাট্টা বসিয়ে দিয়ে বলল ' শালা চুরি করতে বেড়িয়েছিস অথচ চিনতে পারিস না কোনটা গোল্ড আর কোনটা সিটিগোল্ড!' বৌদি আর বিলম্ব না করে গপাদাকে টেনে তুলল। উপস্থিত জনতা স্তব্ধ...
                </p>
        </div>
        <div class="box">
            <h1>গপাদা-05</h1>
            <p>আমাগো গপাদা,<br>
                চেয়ারে বসে পা দোলাচ্ছে আর বৌদির দিকে তাকিয়ে মিটিমিটি হাসছে। বৌদির সাথে একবার চোখাচোখি হতেই গপাদা বলল, জানো গিন্নি এখন গ্যাসীয় আঁচ  ছাড়াই এককাপ চা বানাতে পারবা। বৌদি অবাক 'ওমা! তা কি করে?'। 'আচ্ছা আমাদের বিয়ে হয়েছে কত দিন হলো?' গপাদার জিজ্ঞাসা। বৌদি কিঞ্চিৎ ভেবে 'এইতো ৬ বছর ৭ মাস'। দাদা মুচকি হেসে 'জানো গিন্নি! এক গবেষনায় দেখা গেছে, কেউ যদি ৬ বছর ৭ মাস ধরে চেঁচামেচি, চিল্লাচিল্লি করে যায় তাতে যে পরিমাণ শক্তি উৎপন্ন হয় তা দিয়ে স্বচ্ছন্দে এককাপ চা বানিয়ে ফেলা যায়।' বৌদি কটমট করে অগ্নিদৃষ্টিতে তাকাতেই গপাদা নির্মলভাবে বলল 'এককাপ চা হবে গিন্নি?'</p>
        </div>
        <div class="box">
            <h1>গপাদা-06</h1>
            <p>আমাগো গপাদা,<br>
                চাঁদিফাটা রোদে বাজার থেকে ফিরে শ্রান্তি অপনোদনের জন্য চেয়ারে গা এলিয়ে দিয়ে বৌদির দিকে ক্ষণেক তাকিয়ে থেকে বলল, ' জানো, তুমিই আমার শক্তি, তোমার শ্রীমুখ দেখলেই আমার সব ক্লান্তি আলোকবর্ষ দূরে চলে যায়'। কথাটা শোনামাত্র বৌদি তেলে বেগুনে জ্বলে উঠে ঝাঁজালো কন্ঠে বলল 'আমি তোমার শক্তি! তার মানে অন্যান্য মহিলারা তোমার দূর্বলতা?' গপাদা সেই থেকে থতমত খেয়ে 'ইয়ে মানে' করে যাচ্ছে কিন্তু কোন উত্তর খোঁজে পাচ্ছে না...</p>
        </div>
        <div class="box">
            <h1>গপাদা-07</h1>
            <p>আমাগো গপাদা,<br>
                এই বৃষ্টি বাদলার দিনে পড়েছে যাতা অবস্থার মধ্যে। গৃহকলহের একপর্যায়ে বৌদি রাগের মাথায় বলে ফেলছে, "তোমরা পুরুষ মানুষ সবকটা এক রকম। আমার সব চেনা হয়ে গেছে।" প্রত্যুত্তরে গপাদা মূর্খামি করে বলে বসেছে "সবকটাকে ট্রাই করার কি আছে! আমি একটা আছিতো"। ব্যস, সেই থেকে কান পাততে পারছে না।  গপাদা দু হাত দিয়ে দুকান চেপে বসে আছে...
                </p>
        </div>
    </section>
    <section class="third">
        <div class="box">
            <h1>গপাদা-08</h1>
            <p>আমাগো গপাদা,<br>
                সেই রকমের মিষ্টিখোর। এতটাই মিষ্টিখোর যে, এক কেজি রসগোল্লা খেয়ে আবার এক কেজি রসগোল্লা  খাওয়ার জন্য তৎক্ষনাৎ প্রস্তুত।  কিন্তু বৌদির ভয়ে মোটেই তৃপ্তি করে উদরস্থ করতে পারে না। দুদিন আগে বৌদির দাদা বোনের বাসায় বেড়াতে এসেছিলেন। সঙ্গে করে এনেছিলেন ভগ্নীপতির পছন্দের রসগোল্লা, লেডিকেনি, চমচম আর পান্তুয়া। গপাদার লোলুপ দৃষ্টি দেখে 'এই বুঝি মানুষটা গোল্লায় গেল' চিন্তায় চিন্তাযুক্ত বৌদি। যতক্ষন দাদা বাসায় থাকেন বৌদি চোখে চোখেই রাখেন। ডাক্তার কেন মিষ্টি খেতে বারণ করেছে আর বেশি মিষ্টি খাওয়ার অপকারিতা স্মরণ করিয়ে দিয়েছেও বারকয়েক। দাদা প্রত্যেকবারই বুঝতে পেরে মাথা নেড়েছে সঙ্গেসঙ্গে। তারপরে যেইনা বৌদি অন্যমনস্ক হয়ে চোখের আড়াল হয়েছে আর দাদা অমনি! না না তেমন কিছুই করেনি।  শুধু ডজন খানেক চমচম আর গোটা চৌদ্দ পান্তুয়া সাবাড় করে দিয়েছে। শোকে বৌদির বিহ্বল অবস্থা। চটে গিয়ে বাজখাঁই গলায় বলল 'এতক্ষণ কি বুঝালাম ঞ? পেটুকদাস কোথাকার। তোমার ওটা পেট না আস্ত  সিন্ধুক!' গপাদা ধরা পড়া অপরাধীর মত পরমহংস হয়ে বসে রইল। দাদার এরূপ নিরবতায় বৌদি আরও চটে গিয়ে বলল 'এতো মিষ্টি খাওয়ার কি আছে! তারচেয়ে বরং আমাকে খেয়ে তোমার লালচ শান্ত করো'। গপাদা বৌদির দিকে একবার তাকিয়ে তারপর বিরবির করে বলল 'তুমি যদি একটা আস্ত পান্তুয়া হতে! তবে তোমার এই অনুরোধের কোন প্রয়োজনই পড়তো না। অনেক আগেই তোমাকে....
                </p>
        </div>
        <div class="box">
            <h1>গপাদা-09</h1>
            <p>আমাগো গপাদা,<br>
                বউকে নিয়ে ঈদ-শপিং করতে বের হয়েছে। বউয়ের লাস্টমিনিট শপিং চলছে। মোটামুটি সব কেনাকাটা শেষ শুধু জুতা কেনা বাকি। একটা জুতার দোকানই খোলা রয়েছে। বউয়ের সাথে সারাদিন ঘুরে ঘুরে গপাদা 'ক্লান্ত প্রাণ এক'। মাথায় হাত দিয়ে বসে পড়েছে। দোকানদার এক এক করে দোকানের সব জুতা নামিয়ে ঘেমেনেয়ে একাকার হয়ে গেছে। ঘাম মুছতে মুছতে দোকানদার বলল, 'ভাবি এক এক করে দোকানের সব জুতাই দেখালাম। আর কোন জুতা বাকি নেই।' গপাদা'র বউ দোকানের কোণে রাখা একটা বাক্সের দিকে আঙ্গুল তুলে 'কেন মিথ্যে বলছেন ভাই! ওইযে একটা বাক্স বাকি আছে। আপনি ব্যাগে রেখে দিয়েছেন। ঐটাও দেখান।' দোকানদার কাঁদোকাঁদো গলায় " ওটা আমার লাঞ্চ-বক্স ভাবি। ওটাকে আর ঘাটাবেন না প্লিজ!!' ভাবি গপাদার দিকে তাকিয়ে 'একটা জুতাও ভাল না। তুমি অন্যকোথাও নিয়ে চলো'। গপাদা একটা দীর্ঘশ্বাস গোপন করে উঠে দাঁড়ালো...
                </p>
        </div>
        <div class="box">
            <h1>গপাদা-10</h1>
            <p>আমাগো গপাদা,
                একা একা জানালার কাছে দাঁড়িয়ে তন্ময় হয়ে বাহির অবলোকন করতেছে। বৌদি রান্না ঘরে রান্নায় ব্যস্ত৷ এমন সময় পাশের বাসার পরিতোষ এসে গপাদার পাশে দাঁড়িয়ে একটা দীর্ঘশ্বাস ফেলে বলল, 'জীবনের প্রতি বিতৃষ্ণা চলে এসেছে। আর ভাল লাগে নারে। কি করি বলতো?' গপাদা কিছুক্ষণ পরিতোষের দিকে তাকিয়ে থেকে তারপর মুখে একটা সুক্ষ্মহাসি ফুটিয়ে বলল, 'বউকে নিয়ে বড় কোন শপিং মলে চলে যা। বউকে যা খুশি তাই কেনার স্বাধীনতা দিবি।। শপিং শেষে ট্রলি ঠেলে সোজা কাউন্টারে যাবি। তারপর ট্রলি ছেড়ে দৌড়ে পালিয়ে যাবি সেখান থেকে। বাইরে এসে যখন আবিষ্কার করবি তোর অনেকগুলা টাকা বেঁচে গেছে   তখন আনন্দে তোর মন প্রাণ তাজা হয়ে যাবে।' পরিতোষ ব্যগ্রভাবে বলল 'আর আমার বউ? আমার বউতো আমাকে খুন করে ফেলবে!' গপাদা যথাসম্ভব ভ্রুকুটি করে বলল 'বউয়ের হাত থেকে কিভাবে বাঁঁচবি সেটাও কি, আমি বলে দিবো নাকি? যত্তসব'...</p>
        </div>
        <div class="box">
            <h1>গপাদা-11</h1>
            <p>আমাগো গপাদা,<br> 
                চা বিস্কুট খেতে খেতে পুংটা বেলার এক বন্ধুর সাথে আড্ডা দিচ্ছে। বন্ধুটি আড্ডার ফাঁকে হঠাৎ জিজ্ঞেস করলো, 'আচ্ছা বন্ধু পরিবর্তনের পরিভাষা কি?' গপাদা একটু দূরে বসে থাকা বৌদিকে একবার আড়দৃষ্টিতে দেখে বলল, 'আগে যে ললনা মেঘের গর্জন শুনে দৌড়ে এসে আমার বুকে মুখ লুকাতো। সেই ললনা আজ মেঘের চেয়েও বেশি গর্জন করে আর আমি লুকিয়ে পড়ি'...
                </p>
        </div>
        <div class="box">
            <h1>গপাদা-12</h1>
            <p>আমাগো গপাদা,<br>
                অটো থেকে নেমে বলল 'ভাড়া কত ভাই?'  অটো চালক ঘাড় চুলকে বলল 'কুড়ি টাকা দ্যান'। গপাদা পকেট থেকে একটা দশ টাকার নোট বের করে অটো চালকের হাতে ধরিয়ে দিয়ে চলল। পেছন থেকে অটো চালক চেঁচিয়ে বলল 'ও ভাই! ভাড়া কুড়ি টাকা হইছে তো' গপাদা মুচকি হেসে, 'আমি কি একা এসেছি? তুইওতো এলি ভাই। বাকি ১০ টাকা তুই দে'...
                </p>
        </div>
        <div class="box">
            <h1>গপাদা-13</h1>
            <p>আমাগো গপাদা,<br>
                এক সরকারি হাসপাতালের বেডে শুয়ে অদ্ভুত ভঙ্গিতে শরীর দোলাচ্ছে। ব্লাড টেস্ট করতে আসা নার্স গপাদা'কে দেখে আঁতকে উঠে বলল, 'একি করছেন অ্যাঁ? আপনিতো অসুস্থ! এভাবে শরীর দোলাচ্ছেন কেন?' গপাদা গম্ভীরমুখে বলল ' দুদিন আগেইতো আমাকে দু ব্যাগ রক্ত দিলেন। আর আজই এক সিরিজ রক্ত বের করে নিতে আসছেন। পুরানো রক্তের সাথে নতুন রক্ত ভালভাবে মেশার সময়ই পায়নি। তাই শরীর ঝাঁকিয়ে ভাল করে মিশিয়ে নিচ্ছি। আপনি দু মিনিট দাঁড়ান'...
                </p>
        </div>
    </section>
</body>
</html>